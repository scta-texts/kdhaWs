<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>TITULUS IX.</title>
        <author ref="#ClementV">Clement V</author>
        <respStmt>
          <name ref="#jeffreycwitt">Jeffrey C. Witt</name>
          <resp>Transcription Editor</resp>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>TITULUS IX.</title>
          <date when="2020-12-01">December 01, 2020</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a
            <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness xml:id="Fb" n="Friedberg1879b">Friedberg 1879, Volume 2</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
      <editorialDecl>
        <p>Encoding of this text has followed the recommendations of the LombardPress 1.0.0 guidelines for a diplomatic edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2020-12-01" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="kdhaWs-d1e699">
        <head xml:id="kdhaWs-d1e699-Hd1e102">TITULUS IX.</head>
        <head xml:id="kdhaWs-d1e699-Hd1e105" type="question-title"> DE POENITENTIIS ET REMISSIONIBUS. </head>
        <div xml:id="kdhaWs-d1e699-Dd1e108">
          <head xml:id="kdhaWs-d1e699-Hd1e110">Caput 1</head>
          <p xml:id="kdhaWs-d1e699-d1e113"> Damnatis ad mortem hoc petentibus poenitentia concedi debet, nec valet contraria consuetudo. Secundo locorum ordinarios ad hoc exsequendum excitat ibi:
            ,,locorum.“ H. d. Ioann. Andr. </p>
          <p xml:id="kdhaWs-d1e699-d1e116">
            <ref xml:id="kdhaWs-d1e699-Rd1e118">Clemens V. in concilio Viennensi.</ref>
             Quum secundum statuta canonica ultimo deputandis supplicio negari, si petant, non debeat poenitentiae sacramentum : abusum damnabilem in quibusdam partibus contra hoc introductum aboleri
            omnino volentes, iustitiarios omnes et dominos temporales, ut ab huiusmodi desistant abusu, hortamur in Domino et obsecramus per viscera misericordiae Iesu Christi, locorum ordinariis
            nihilominus iniungentes, ut eos ad hoc, quum primum commode poterunt, diligenter monere, et, si necesse fuerit, ecclesiastica censura compellere non omittant. </p>
        </div>
        <div xml:id="kdhaWs-d1e699-Dd1e123">
          <head xml:id="kdhaWs-d1e699-Hd1e125">Caput 2</head>
          <p xml:id="kdhaWs-d1e699-d1e128"> Repetit concilium generale de quaestoribus non admittendis sine literis apostolicis vel dioecesanorum, et addit, per dioecesanos literas apostolicas prius
            examinari. H. d. Ioann. Andr. — </p>
          <p xml:id="kdhaWs-d1e699-d1e131"> §. 1. Ponit octo reprehensibiles casus quaestorum, quos fieri prohibet, et contraria privilegia revocat, Ioann. Andr. — </p>
          <p xml:id="kdhaWs-d1e699-d1e134"> §. 2. Deliquentes quaestores per episcopos puniri praecipit, non obstantibus privilegiis. H. d. Ioann. Andr. </p>
          <p xml:id="kdhaWs-d1e699-d1e137"> Idem . Abusionibus, quas nonnulli eleemosynarum quaestores in suis proponunt praedicationibus, ut simplices decipiant et aurum subtili vel fallaci potius
            ingenio extorqueant ab eisdem, quum in animarum cedat periculum et scandalum plurimorum, viam, prout est nobis possibile, praecludere cupientes, iuxta statuta concilii generalis duximus
            prohibendum districte, ne quaestores aliqui, nisi apostolicas vel dioecesani episcopi literas exhibuerint, quomodolibet admittantur, nec permittantur, quum solum ipsis competat
            indulgentias sibi concessas insinuare populo, et caritativa postulare subsidia suppliciter ab eodem, ullatenus ipsi populo praedicare, nec aliud exponere, quam quod in literis continebitur
            supra dictis. Literas quoque apostolicas dioecesani episcopi, ne quid fraudis committi valeat per easdem, antequam admittant, quaestores ipsos examinet diligenter. </p>
          <p xml:id="kdhaWs-d1e699-d1e141"> §. i. Ad haec quum aliqui ex huiusmodi quaestoribus, sicut ad nostram audientiam est perlatum, non sine multa temeritatis audacia et deceptione multiplici
            animarum indulgentias populo motu suo proprio de facto concedant, super votis dispensent , a periuriis, homicidiis et peccatis aliis sibi confitentes absolvant, male ablata incerta, data
            sibi aliqua pecuniae quantitate, remittant, tertiam aut quartam partem de poenitentiis iniunctis relaxent, animas tres vel plures parentum vel amicorum illorum, qui eleemosynas eis
            conferunt, de purgatorio, (ut asserunt mendaciter,) extrahant, et ad gaudia paradisi perducant, benefactoribus locorum, quorum quaestores exsistunt, remissionem plenariam peccatorum
            indulgeant, et aliqui ex ipsis eos a poena et a culpa, (ut eorum verbis utamur,) absolvant: nos, abusus huiusmodi, per quos censura vilescit ecclesiastica et clavium ecclesiae auctoritas
            ducitur in contemptum, omnimode aboleri volentes, ea per quoscunque quaestores fieri vel attentari de cetero districtius inhibemus, omnia et singula privilegia, si qua super praemissis vel
            eorum aliquo sint aliquibus locis, ordinibus vel personis quaestorum huiusmodi quomodocun-que concessa, ne ipsorum praetextu sit eis materia talia ulterius praesumendi, auctoritate
            apostolica quantum ad praemissa penitus revocantes. </p>
          <p xml:id="kdhaWs-d1e699-d1e144"> §. 2. Quaestores autem, qui deinceps in praemissis vel aliquo praemisssorum deliquerint, vel alias etiam quibuscunque suis privilegiis abusi fuerint, sic
            per locorum episcopos puniri volumus, nullo </p>
          <p xml:id="kdhaWs-d1e699-d1e147"> prorsus eisdem quaestoribus in hac parte privilegio suffragante, quod a suis temerariis ausibus, qui ubique, (ut communis habet assertio,) nimium
            excreverunt, poenae formidine propensius compescantur. </p>
        </div>
      </div>
    </body>
  </text>
</TEI>
