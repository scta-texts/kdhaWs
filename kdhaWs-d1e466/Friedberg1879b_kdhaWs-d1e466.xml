<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title> TITULUS X. </title>
        <author ref="#ClementV">Clement V</author>
        <respStmt>
          <name ref="#jeffreycwitt">Jeffrey C. Witt</name>
          <resp>Transcription Editor</resp>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title> TITULUS X. </title>
          <date when="2020-12-01">December 01, 2020</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a
            <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness xml:id="Fb" n="Friedberg1879b">Friedberg 1879, Volume 2</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
      <editorialDecl>
        <p>Encoding of this text has followed the recommendations of the LombardPress 1.0.0 guidelines for a diplomatic edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2020-12-01" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="kdhaWs-d1e466">
        <head xml:id="kdhaWs-d1e466-Hd1e102"> TITULUS X. </head>
        <head xml:id="kdhaWs-d1e466-Hd1e105" type="question-title">DE STATU MONACHORUM VEL CANONICORUM REGULARIUM. </head>
        <div xml:id="kdhaWs-d1e466-Dd1e108">
          <head xml:id="kdhaWs-d1e466-Hd1e110">Caput 1</head>
          <p xml:id="kdhaWs-d1e466-d1e113"> Praemittit exordium breve, in quo constitutionis causam ponit, et generale interdictum monachorum nigrorum circa exquisitum ornatum, vel notabilem excessum
            in vestibus, cibis, potibus, equitaturis et lectisterniis. — </p>
          <p xml:id="kdhaWs-d1e466-d1e116"> §. 1. Specialiter providet circa vestes habitui proximas, almutias, caputia, calceamenta, zonas, cultellos, calcaria, sellas et frenos ipsorum, et ultimo
            circa habitum superiorem. Ioann. Andr. — </p>
          <p xml:id="kdhaWs-d1e466-d1e119"> §.2. Providet circa monachorum confessionem, communionem, expositionem regulae, et instructionem novitiorum. Ioann. Andr. — </p>
          <p xml:id="kdhaWs-d1e466-d1e122"> §. 3. Providet circa venationes et aucupationes monachorum. Ioann. Andr. — </p>
          <p xml:id="kdhaWs-d1e466-d1e126"> §. 4. Punit certos praedictorum transgressores, omnes alios puniri iubens iuxta disciplinam regulae. Ioann. Andr. — </p>
          <p xml:id="kdhaWs-d1e466-d1e129"> §. 5. Providet contra professos, euntes ad curias principum, vel alias vagantes, vel infra septa monasterii arma tenentes. Ioann. Andr. — </p>
          <p xml:id="kdhaWs-d1e466-d1e132"> §. 6. Providet circa monachorum solitudines. Ioann. Andr. — </p>
          <p xml:id="kdhaWs-d1e466-d1e135"> §. 7. Providet de priorum aetate, et ipsorum sacerdotio, professione et habitatione. Ioann. Andr. — </p>
          <p xml:id="kdhaWs-d1e466-d1e138"> §. 8. Providet de monachorum ordinatione et ipsorum doctrina. Ioann. Andr. — </p>
          <p xml:id="kdhaWs-d1e466-d1e141"> §. 9. Confirmat et innovat decretalem supra eodem: Quum ad monasterium, et cap. In singulis. H. d. Ioann. Andr. </p>
          <p xml:id="kdhaWs-d1e466-d1e145">
            <ref xml:id="kdhaWs-d1e466-Rd1e147">Clemens V. in concilio Viennensi .</ref>
             Ne in agro dominico, sacra videlicet monachorum nigrorum religione, indecorum aliquid obrepat, aut vitiosum quicquam perniciose in segetem coalescat, sed ut in illa potius flores honoris
            et honestatis fructus in ubertate succrescant: eis in vestibus inordinatum omnem seu exquisitum ornatum aut cultum, nec non in cibis et potibus, equitaturis et lectisterniis quemvis
            notabilem interdicentes excessum </p>
          <p xml:id="kdhaWs-d1e466-d1e151"> §. i. Statuimus, ut superior vestis ipsorum habitui proxima nigri, bruni aut albi coloris exsistat iuxta morem, apud eos servari solitum in regione, qua
            degunt. Nec in qualitate panni regularis excedatur modestia, nec quaeratur quod pretiosius et subtilius, sed quod utilius valet inveniri. Sit etiam vestis ipsa rotunda per circuitum et non
            scissa , nec longitudine nimia aut brevitate notanda, largas etiam manicas habeat usque ad pugnum protensas, non consutitias vel quomodolibet botonatas. Almutiis de panno nigro vel
            pellibus caputiorum loco cum caputiis habitus, quem gestaverint, sint contenti, iuxta tamen dispositionem abbatis scissis super humeros et honestis caputiis uti possint . In vestibus
            sendatum pro fodera-turis non portent. Estivalibus largis aut botis altis pro calceamentis utantur. Nullus zonam, cultellum, calcaria cum ornatu deferre, aut cum sella, clavorum ornatu
            decorata superfluo vel nimis alias sumptuosa, sive cum freno ferraturam ad ornatum habente equitare praesumat. Rursus in locis, in quibus fuerit congregatio duodecim monachorum aut supra,
            infra septa monasterii abbas, prior aut alius praesidens portet flocum de panno pro flocis aut cucullis in ipso monasterio consueto, monachi vero alii in monasteriis, in quibus flocos
            soliti sunt portare, debent etiam uti eis. In aliis autem monasteriis et infra domos et alios prioratus, ubi non est tanta congregatio monachorum, cucullas clausas deferant et honestas.
            Quum vero abbates, priores aut alios praesidentes et monachos alios extra monasterium proficisci continget , flocum, cucullam aut capam clausam habeant, et subtus capam, si eam
            portaverint, cucullam deferant, aut, si maluerint, scapulare. Quum autem ad serviendum in divinis officiis albis vel sacris vestibus induentur, aut quum occupabuntur in operibus, uti eis
            liceat scapulari. Verum ne ex diversa acceptione , quam in diversis regionibus huiusmodi vocabula, flocus videlicet et cuculla, dicuntur habere, haesitandi circa praemissa materia
            relinquatur: cucullae nomine habitum longum et amplum, sed manicas non habentem, nomine vero floci habitum, qui longas et amplas habet manicas, nos intelligere declaramus. </p>
          <p xml:id="kdhaWs-d1e466-d1e154"> §. 2. Sane singulis mensibus tam in monasteriis quam extra sublata occasione quacunque ad confessionem saltem semel accedant omnes et singuli monachi, et in
            prima dominica mensis cuiuslibet in monasteriis semper communicent, nisi ex causa forte, quam abbati, priori aut poenitentiariis monasteriorum non differant intimare, eorumque iudicio vel
            abstineant vel accedant. Regula quoque quum in capitulo legitur, ab illo, qui praeest ipsi capitulo, vel alio, cui hoc ipse iniunxerit, propter iuniores vulgariter exponatur. Novitiis
            etiam fidelis deputetur instructor tam in divinis officiis quam in observantia regulari. </p>
          <p xml:id="kdhaWs-d1e466-d1e157"> §. 3. Porro a venationibus et aucupationibus omnes semper abstineant, nec eis interesse, aut canes vel aves venaticos per se vel alios tenere praesumant,
            nec a familiaribus secum morantibus teneri permittant, nisi saltus, vivaria velgarenas proprias , vel ius venandi in alienis haberent, in quibus cuniculi vel ferae aliae forsan essent, quo
            casu hoc eis permittitur, dum tamen infra monasteria seu domos, quas inhabitant, aut eorum clausuras venaticos canes non teneant, nec venationi praesentiam exhibeant personalem. </p>
          <p xml:id="kdhaWs-d1e466-d1e160"> §. 4. Si quis autem praemissorum temerarius exstiterit violator, regulari sub-iaceat disciplinae, et nihilominus, si sotulares non corrigiatos et altos aut
            caputia, (ut praefertur,) non fissa portare praesumpserit , siquidem abbas vel prior, non habens abbatem proprium, fuerit : per annum se noverit a beneficiorum collatione suspensum; si
            vero alius fuerit, ab administra-tione, si quam obtinet, sit per annum suspensus. Quodsi nullam habeat, eo ipso per annum reddatur inhabilis ad administrationem et ecclesiasticum
            beneficium obtinendum. Si qui vero eorum venationi aut aucupationi clamose, vel alias cum canibus aut avibus ex proposito interfuerint: iuxta praemissam personarum distinctionem dictarum
            suspensionis et inhabilitatis poenas per biennium ipso facto incurrant. Abbate autem vel priore a collatione, (ut praemittitur,) beneficiorum suspenso, ad priorem claustralem cum consilio
            et assensu conventus vel maioris partis ipsius eorundem beneficiorum collatio devolvatur. </p>
          <p xml:id="kdhaWs-d1e466-d1e163"> §. 5. Quia vero nonnulli monachorum ipsorum, (sicut accepimus,) suavi iugo observantiae regularis abiecto, interdum, propriis relictis monasteriis, se in
            eis secure morari non posse fingentes, vel alio colore quaesito, per curias principum evagando discurrunt, et, nisi a praelatis eorum petita pensio vel subventio assignetur eisdem,
            conspirantes in illos, eisque proditionem vel alia gravia imponentes, eos capi et incarcerari, ipsorumque monasteria comburi procurant, et interdum monasteriorum ipsorum bona in totum vel
            in partem non modicam occupare praesumunt: nos, eorum in hac parte reprobis ausibus obviare volentes, hoc edicto perpetuo prohibemus, ne monachi aut regulares canonici, administrationem
            aliquam non habentes, ad curias principum absque speciali praelatorum suorum licentia se conferre praesumant. Quodsi, ut suis praelatis aut monasteriis damnum aliquod inferant, ad dictas
            curias se conferre praesumpserint: excommunicationis sententiam eos incurrere volumus ipso facto, praelatis eorum districte nihilominus iniungentes, ut ipsos a praedictarum curiarum
            accessu, et aliis quibuslibet vagationibus et discursu diligenter compescere, ac super hoc non parentes eisdem severe corrigere non omittant. Praefatae quoque sententiae monachos infra
            septa monasteriorum sine licentia abbatum suorum arma tenentes decernimus subiacere. </p>
          <p xml:id="kdhaWs-d1e466-d1e167"> §. 6. Ad haec , praedecessorum nostrorum vestigiis inhaerentes, perpetuo prohibemus edicto, ne monachi singuli in singulis sibi commissis administrationibus
            vel prioratibus habitare praesumant. Sed si proventus prioratuum seu administra-tionum huiusmodi duobus forte non suppetant, iidem prioratus seu administrationes, nisi per abbates ad
            sustentationem duorum sufficientes reddantur, locis aliis vicinioribus ad eorum monasteria pertinentibus, vel ipsorum monasteriorum officiis, aut inter se invicem, prout erit commodius,
            cum consilio et assensu abbatum per locorum I ipsorum ordinarios uniantur, monachis locorum, quae aliis ! unientur prioribus, ad claustrum primitus revocandis, et clericis servituris
            ibidem, de locorum ipsorum proventibus provisione debita facienda. </p>
          <p xml:id="kdhaWs-d1e466-d1e170"> §. 7. Ceterum prioratus conventuales alicui, nisi XXV. annum attigerit, alii vero curam animarum habentes, etsi cura ipsa per saeculares habeat presbyteros
            exerceri, cuiquam, nisi XX. annum peregerit, conferri nequeant aut committi. Qui autem prioratus istos vel illos habuerint, infra annum, computandum a tempore collationis seu commissionis
            sibi factae de eis, et possessionis eorum adeptae, vel infra vigesimum quintum aetatis suae annum, si ante annum ipsum non conventuales prioratus eis commissi fuerint aut collati, se
            faciant ad sacerdotium promoveri. Quod si cessante rationabili causa non fecerint: eo ipso, nulla etiam monitione praemissa, praedictis prioratibus sint privati, qui ipsis iterum ea vice
            nullatenus conferantur. Sane prioratus aliquis sive administratio committi alicui vel conferri non possit, nisi expresse professus fuerit ordinem monachalem, neque prioratus aut
            administrationes extra monasteria obtinentes permittantur in monasteriis, sed teneantur in ipsis prioratibus seu administrationibus, (quacunque non obstante consuetudine,) residere, nisi
            ex studiorum vel alia causa rationabili ad tempus forte ab huiusmodi residentia excusentur. </p>
          <p xml:id="kdhaWs-d1e466-d1e173"> §. 8. Ad ampliationem autem cultus divini, statuimus, quod monachi quilibet ad monitionem abbatis se faciant ad omnes ordines sacros excusatione cessante
            legitima promoveri. Rursus, ut ipsis monachis proficiendi in scientia via opportuna non desit, in singulis ipsorum monasteriis, quibus ad hoc suppetunt facultates, idoneus teneatur
            magister, qui eos in primitivis scientiis instruat diligenter. </p>
          <p xml:id="kdhaWs-d1e466-d1e176"> §. 9. Praemissa igitur omnia, et ea nihilominus, quae felicis recordationis Innocentius Papa III. praedecessor noster circa statum monachorum ipsorum pro
            uberiori cultu observantiae regularis quoad usum camisiarum, abdicationem proprietatis, silentium et esum carnium, ac de eorum capitulis de triennio in triennium celebrandis, et etiam
            quoad quaelibet alia statuit, quae omnia innovamus et approbamus, expresse volumus et statuimus firmiter observari. </p>
        </div>
        <div xml:id="kdhaWs-d1e466-Dd1e180">
          <head xml:id="kdhaWs-d1e466-Hd1e182">Caput 2</head>
          <p xml:id="kdhaWs-d1e466-d1e185"> Moniales, quae nulli subsunt nisi Papae, et canonici saeculares, per ordinarios et alia exempta per suos praelatos debent annis singulis visitari. Et ponit
            numerum personarum, visitationi interesse debentium. H. d. Ioann. Andr. </p>
          <p xml:id="kdhaWs-d1e466-d1e188">
            <ref xml:id="kdhaWs-d1e466-Rd1e190">Idem in eodem.</ref>
             Attendentes, quod, ubi gubernaculum disciplinae contemnitur, restat, ut religio naufragetur, providendum censuimus esse praecipue, ne per contemptum huiusmodi in his, quae se Christo voto
            celebri desponderunt, quicquam reperiatur incongruum, quod in regularis ponat honestatis gloria maculam, et divinam merito possit offendere maiestatem. Hoc igitur sacro approbante concilio
            duximus statuendum, ut singula monialium monasteria per ordinarios, exempta videlicet, quae ita sedi apostolicae quod nulli alii subiecta noscuntur, apostolica, non exempta vero ordinaria
            auctoritate, ac exempta alia per alios , quibus subsunt, annis singulis debeant visitari. Visitatores autem huiusmodi sollicitudinis studium diligenter impendant, ut moniales ipsae,
            (quarum nonnullas dolentes audivimus in subscriptis excedere,) pannis sericis, variorum foderaturis , sandalitiis, comatis et cornutis crinibus, scacatis et virgatis caputiolis non
            utantur, non choreas, non festa saecularium prosequantur, non die noctuve per vicos et plateas incedant, aut voluptuosam alias vitam ducant, easque sollertius retrahant ab insolentiis
            quibuslibet et mundi huius illecebris, ac inducant easdem ad impendendum in monasteriis suis devotum et debitum virtutum domino famulatum. Ad quae omnia observanda moniales easdem, (non
            obstantibus exemptionibus et privilegiis quibuscunque, quibus tamen quoad alia nolumus praeiudicium generari,) per illos , de quibus supra dictum est, compelli iubemus remediis opportunis.
            Statuimus insuper, ut quaevis ad regimen abbatiarum assumptae, in monasteriis, in quibus abbatissae sunt solitae benedici, infra annum a suae confirmationis tempore computandum munus
            benedictionis suscipiant, alioquin a iure suo, (nisi subsit causa rationabilis,) prorsus se noverint cecidisse, per illos, ad quos id pertinet, provisione de abbatissis monasteriis ipsis
            canonice facienda. Illas quoque mulieres quae vulgo dicuntur canonicae saeculares, et, ut saeculares canonici, vitam ducunt, non renunciantes proprio, nec professionem aliquam facientes,
            per locorum ordinarios, si exemptae non fuerint, sua, si vero exemptae fuerint, apostolica auctoritate praecipimus visitari, per hoc tamen non intendentes earum statum, regulam seu ordinem
            approbare. Ipsos autem visitatores notariis duobus, et personis duabus suae ecclesiae, quatuorque viris aliis honestis utique et maturis praecipimus in ea, quam visitando facient,
            inquisitione fore contentos. Si qui vero visitatores ipsos in praemissis impedire praesumpserint, seu aliquo praemissorum, nisi moniti resipiscant, ipso facto excommunicationis sententiam
            se noverint incursuros, privilegiis, statutis et consuetudinibus quibuslibet in contrarium minime valituris. </p>
        </div>
      </div>
    </body>
  </text>
</TEI>
