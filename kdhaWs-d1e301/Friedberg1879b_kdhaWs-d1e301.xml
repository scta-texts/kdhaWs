<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>TITULUS IX.</title>
        <author ref="#ClementV">Clement V</author>
        <respStmt>
          <name ref="#jeffreycwitt">Jeffrey C. Witt</name>
          <resp>Transcription Editor</resp>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>TITULUS IX.</title>
          <date when="2020-12-01">December 01, 2020</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a
            <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness xml:id="Fb" n="Friedberg1879b">Friedberg 1879, Volume 2</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
      <editorialDecl>
        <p>Encoding of this text has followed the recommendations of the LombardPress 1.0.0 guidelines for a diplomatic edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2020-12-01" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="kdhaWs-d1e301">
        <head xml:id="kdhaWs-d1e301-Hd1e102">TITULUS IX.</head>
        <head xml:id="kdhaWs-d1e301-Hd1e105" type="question-title"> DE IUREIURANDO. </head>
        <div xml:id="kdhaWs-d1e301-Dd1e108">
          <head xml:id="kdhaWs-d1e301-Hd1e110">Caput 1</head>
          <p xml:id="kdhaWs-d1e301-d1e113"> Iuramenta, quae Romanae ecclesiae praestant Romani principes, fidelitatis exsistunt. Ioann. Andr. </p>
          <p xml:id="kdhaWs-d1e301-d1e116">
            <ref xml:id="kdhaWs-d1e301-Rd1e118">Clemens V. in concilio Viennensi .</ref>
             Romani, principes, orthodoxae fidei professores, sacrosanctam Romanam ecclesiam, cuius caput est Christus redemptor noster, ac Romanum Pontificem eiusdem redemptoris vicarium, fervore
            fidei et clarae devotionis promptitudine venerantes, eidem Romano Pontifici, a quo approbationem personae ad imperialis celsitudinis apicem assumendae,nec non unctionem, consecrationem et
            imperii coronam accipiunt, sua submittere capita non reputarunt indignum , seque illi et eidem ecclesiae, quae a Graecis imperium transtulit in Germanos, et a qua ad certos eorum principes
            ius et potestas eligendi regem, in imperatorem postmodum promovendum, pervenit, adstringere vinculo iuramenti, prout tam mos observationis antiquae temporibus novissimis renovatae , quam
            forma iuramenti huiusmodi sacris inserta canonibus manifestant. Dudum sane inter quondam Henricum imperatorem, tunc Romanorum regem, et carissimum in Christo filium nostrum
            <ref xml:id="kdhaWs-d1e301-Rd1e121">Robertum Siciliae</ref>
             regem gravi discordia suscitata, nos multis grandibusque periculis, quae exinde proventura verisimiliter timebantur, intendentes celeri opportuno remedio obviare, quibusdam ex fratribus
            nostris sanctae Romanae ecclesiae cardinalibus, exsistentibus tunc in Urbe pro reformanda pace et solidanda concordia inter reges eosdem, literas nostras sub certa forma duximus
            destinandas, inter alia inserentes in eis, quod, quum ipsi reges eiusdem ecclesiae specialissimi filii sibi iuramento fidelitatis et alias multipliciter essent adstricti, ipsius ecclesiae
            debeant esse promptissimi defensores. Dictis autem literis in notitiam dicti <name xml:id="kdhaWs-d1e301-Nd1e124">Henrici</name>, ad imperium iam promoti, sic deductis, idem <name
              xml:id="kdhaWs-d1e301-Nd1e127">Henricus</name>, ab eisdem cardinalibus requisitus, ut super contentis in illis suum propositum responderet, quasi moleste tulisset, quod de iuramento
            fidelitatis huiusmodi per eum praestito in dictis literis mentio haberetur , non familiariter, nec secrete, ut tractandae pacis qualitas exigebat, sed multis tabellionibus accersitis et
            requisitis ab eo, quod de responsionibus suis conficerent publica instrumenta, inter cetera publice, praesente multitudine hominum copiosa, respondit, se non fore cuiquam ad iuramentum
            fidelitatis adstrictum, et quod nunquam fecerit iuramentum, propter quod foret ad iuramentum fidelitatis alicui obligatus, et quod ipse nesciebat, quod antecessores sui Romani imperatores
            unquam iuramentum huiusmodi praestitissent, simulans se immemorem iuramentorum, quae nobis ante coronationem suam praestiterat, et post coronationem etiam innovarat. Nos itaque
            attendentes, quod huiusmodi responsio, si sub dissimulatione pertranseat vel silentio pallietur, posset in magnum et evidens praeiudicium Romanae ecclesiae redundare, dignum admodum et
            opportunum fore prospeximus, ut de iuramentis huiusmodi constitutioni praesenti aliqua breviter annectamus . Dictus namque Henricus quam primum fuit in regem Romanorum electus, solennes ad
            nos nuncios destinavit, dans eis per suas patentes literas plenum et speciale mandatum, exponendi nobis pro eo devotionem ipsius et reverentiam filialem, quam ad nos et Romanam ecclesiam
            sincero gerere se dicebat affectu, nec non petendi et impetrandi a nobis favorem et gratiam consuetos, offerendi quoque nobis et praestandi pro eo et in ipsius animam debitae nobis et
            eidem ecclesiae fidelitatis et cuiuslibet alterius generis iuramentum, ac nihilominus petendi a nobis per nostras sibi manus impendi unctionem, consecrationem , et Romani imperii diadema.
            Praefatis itaque nunciis in nostra et fratrum nostrorum praesentia constitutis, ac secundum dicti tenorem mandati Avenione, ubi tunc eramus cum nostra curia residentes, in publico
            consistorio, in quo erat praelatorum, et aliorum tam clericorum quam laicorum non modica multitudo, praemissis per eos coram nobis expositis, supplicando petitis humiliter et oblatis, nos,
            eodem mandato et decreto electionis eiusdem Henrici ex parte principum tam ecclesiasticorum quam saecularium, qui eundem elegerant, nobis per dictos nuncios praesentatis, plena cum eisdem
            fratribus deliberatione discussis, factaque nobis de electione huiusmodi concordi et legitima plena fide, examinata quoque persona ipsius Henrici, prout absentia patiebatur eiusdem , et de
            ipsius fide , probitate et aliis, quae in persona imperatoris sunt merito requirenda, cum pluribus praelatis et aliis magnae auctoritatis viris, qui eiusdem Henrici mores , conditionem et
            statum plenius noverant, inquisito , eiusque persona, cuius etiam nos et fratres nostri aliqualem prius notitiam habebamus, propter quod facilius transivimus in examinatione huiusmodi ,
            idonea reputata, ipsum nominavimus, denunciavimus et declaravimus regem Romanorum, ipsius approbantes personam, eumque sufficientem et habilem declarantes ad suscipiendam imperialis
            celsitudinis dignitatem, ac decernentes unctionem, consecrationem imperiique Romani coronam sibi per manus nostras debere concedi, et subsequenter a praefatis nunciis, sufficiens ad hoc ab
            eo, (ut praemittitur,) mandatum habentibus, secundum formam, in decretis , quae incipit: „Tibi domino " comprehensam, fidelitatis recepimus iuramentum. Postque idem Henricus consecrationis
            et coronationis suae tempore aliud eisdem cardinalibus, quos ad impendendum sibi huiusmodi consecrationis et coronationis insignia miseramus ad Urbem, illud nostro nomine recipientibus,
            iuramentum praestitit corporale, quod in libro pontificali Romano praestandum Pontifici per imperatorem coronationis suae tempore continetur, cuius tenor dignoscitur esse talis: „Ego
            Henricus Romanorum rex, annuente Domino futurus imperator, promitto, spondeo et polliceor atque iuro coram Deo et beato Petro, me de cetero protectorem, procuratorem et defensorem fore
            summi Pontificis et huius sanctae Romanae ecclesiae in omnibus necessitatibus et utilitatibus suis, custodiendo et conservando possessiones , honores et iura eius, quantum divino suffultus
            adiutorio fuero, secundum scire et posse meum, recta et pura fide. Sic me Deus adiuvet et haec sancta Dei evangelia!“ Ceterum, quin iuramenta huiusmodi fidelitatis exsistant, a retro
            Romanis principibus non fuit hactenus haesitatum; immo tam quondam Albertus rex Romanorum, immediatus praedecessor memorati Henrici, Bonifacio Papae VIII. praedecessori nostro tempore
            approbationis eiusdem <name xml:id="kdhaWs-d1e301-Nd1e130">Alberti</name>, quam <name xml:id="kdhaWs-d1e301-Nd1e134">Rodulphus</name> pater ipsius, et alii praedecessores eiusdem Romanorum
            reges diversis nostris praedecessoribus iuramentum fidelitatis et obedientiae praestiterunt. Idemque Bonifacius memoratum Albertum, iuramento huiusmodi ab eo recepto, de fratrum suorum
            consilio, praesente praelatorum et aliorum multitudine copiosa, auctoritate apostolica recepit in specialem suum filium et ecclesiae memoratae, ipsumque in regem Romanorum assumpsit, in
            imperatorem postmodum promovendum . Verum quia saepe fatus Henricus, qui in proximis diebus fuit de hac luce subtractus, non virtutem et mentem, sed nedum verborum insectans corticem,
            sensumque confundens, iuramenta restringendo praedicta curiose videbatur asserere, ut praefertur, illa ad debitum fidelitatis huiusmodi non extendi: novo morbo curiositatis huius
            luculentae veritatis antidotum praesentis declarationis oraculo providimus apponendum . Quia ergo capitulis iuramento fidelitatis contentis sollicita meditatione pensatis, ipsa capitula in
            praefatis imperatoris iuramentis quantum ad effectum, mentem et virtutem ipsorum, non est dubium contineri: nos, praemissis et aliis rationibus, ne quis, in Romanum assumptus principem vel
            in posterum assumendus, an iuramenta huiusmodi, per dictum Henricum imperatorem praestita, et per successores ipsius in futurum praestanda, fidelitatis exsistant , in dubitationem deducere
            audeat, vel super his contrarium adstruere veritati, auctoritate apostolica de fratrum nostrorum consilio declaramus, illa iuramenta praedicta fidelitatis existere et censeri debere. Porro
            praeter iuramenta praedicta idem Henricus, suorum inhaerens praedecessorum vestigiis, priusquam ingrederetur Italiam, vel ibidem iura aliqua exerceret, sub testimonio suarum patentium
            literarum in manibus dilecti filii Ioannis de Mollianis , scholastici ecclesiae Tullensis, capellani nostri, ad hoc specialiter per nos missi, nostro et praefatae ecclesiae nomine
            recipientis promisit, et tactis sacrosanctis evangeliis iuramento firmavit, quod eandem ecclesiam et fidem catholicam pura fide totisque viribus conservaret reverenter et etiam defensaret,
            omnemque haeresim, schisma et haereticos quoslibet, fautores, receptatores et defensores ipsorum exterminaret pro posse, ac nunquam cum Sarraceno, pagano, schismatico seu alio quolibet
            communionem catholicae fidei non habente, aut cum aliquo alio praefatae ecclesiae inimico vel rebelli, seu eidem manifeste suspecto, unionem quamlibet seu parentelam aut confoederationem
            iniret, sed tam nostram quam successorum nostrorum personas, honorem et statum manuteneret, defenderet et conservaret contra omnes homines, cuiuscunque exsisterent prae-eminentiae,
            dignitatis vel status. Eidem etiam adiiciens iuramento, quod manuteneret semper atque servaret privilegia omnia, per praedecessores suos reges ac imperatores Romanos praefatae Romanae et
            aliis quibuslibet ecclesiis quocunque concessa tempore, et continentiae cuiuscunque. Ipsaque omnia, et specialiter ac praecipue per clarae memoriae Constantinum, Caro-lum , Henricum,
            Ottonem IV., Fridericum II. atque Rodulphum praedecessores ipsius, super concessione, recognitione, advocatione , adnotatione , quitatione et libera dimissione terrarum et provinciarum
            Romanae ecclesiae ubilibet positarum, quarum etiam multas nominatim expressit , sedi apostolicae Romanisque Pontificibus super quocunque tenore concessa recognovit, confirmavit, et ex
            certa scientia innovavit, ac etiam de novo concessit. Et terras ipsas atque provincias recognovit ad ius et proprietatem ipsius ecclesiae plenissime pertinere, easque nihilominus ex
            abundanti de novo ecclesiae saepe fatae donavit, sub praedicto se obligans iuramento, quod ipsas aliquamve ipsarum partem nullo unquam tempore occuparet, seu, quantum in eo esset, ab alio
            permitteret occupari; nec in eis aut aliqua parte ipsarum iura aliqua, possessiones aut tenutas haberet seu quomodolibet possideret, nec in eis etiam potestariae seu cuiusvis capi-taniae ,
            aut iurisdictionem quamcunque per se vel per alium exerceret, quodque, ut princeps catholicus et saepe dictae ecclesiae advocatus atque defensor, ipsam iuvaret, et consiliis et auxiliis
            illi assisteret opportunis contra quoscunque inobedientes et rebelles eidem, et praecipue contra occupantes seu turbantes terras praedictas seu provincias, vel partem quamlibet earundem.
            Sub eodem etiam iuramento promisit, quod tam ipsam Romanam ecclesiam, quam alias ecclesias, libertatem ecclesiasticam, bona, iura, praelatos et ministros ecclesiarum ipsarum manuteneret,
            conservaret atque defenderet suo posse, et quod ecclesiae Romanae vasallos contra iustitiam nullatenus offensurus, devotos ac fideles ecclesiae, etiam in imperio constitutos, benigne
            tractaret, nec eos opprimeret contra iustitiam, aut, (quantum in eo esset,) per alium opprimi sustineret, sed in suis potius iuribus et iustitiis conservaret. Hoc quoque iuramentum et
            etiam pristinum , pro eo nobis per suos nuncios, (ut praemittitur,) praestitum, receptis suae coronationis insingniis innovavit, prout in patentibus, ante coronationem ipsam , eius regio
            magno sigillo, et aliis post coronationem eandem, eius imperiali aurea bulla munitis, inde confectis literis, (quas in archivis Rom. ecclesiae reponi, et diligenter conservari fecimus,)
            plenius continetur. </p>
        </div>
      </div>
    </body>
  </text>
</TEI>
