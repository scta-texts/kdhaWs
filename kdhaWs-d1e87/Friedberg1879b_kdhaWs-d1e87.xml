<?xml version="1.0" encoding="UTF-8"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://relaxng.org/ns/structure/1.0"?><?xml-model href="https://raw.githubusercontent.com/lombardpress/lombardpress-schema/1.0.0/src/out/diplomatic.rng" type="application/xml" schematypens="http://purl.oclc.org/dsdl/schematron"?>
<TEI xmlns="http://www.tei-c.org/ns/1.0">
  <teiHeader>
    <fileDesc>
      <titleStmt>
        <title>TITULUS III</title>
        <author ref="#ClementV">Clement V</author>
        <respStmt>
          <name ref="#jeffreycwitt">Jeffrey C. Witt</name>
          <resp>Transcription Editor</resp>
          <resp>TEI Encoder</resp>
        </respStmt>
      </titleStmt>
      <editionStmt>
        <edition n="0.0.0-dev">
          <title>TITULUS III</title>
          <date when="2020-12-01">December 01, 2020</date>
        </edition>
      </editionStmt>
      <publicationStmt>
        <authority>SCTA</authority>
        <availability status="free">
          <p>Published under a
            <ref target="https://creativecommons.org/licenses/by-nc-sa/4.0/">Attribution-NonCommercial-ShareAlike 4.0 International (CC BY-NC-SA 4.0)</ref>
          </p>
        </availability>
      </publicationStmt>
      <sourceDesc>
        <listWit>
          <witness xml:id="Fb" n="Friedberg1879b">Friedberg 1879, Volume 2</witness>
        </listWit>
      </sourceDesc>
    </fileDesc>
    <encodingDesc>
      <schemaRef n="lbp-diplomatic-1.0.0" url="https://raw.githubusercontent.com/lombardpress/lombardpress-schema/1.0.0/src/out/diplomatic.rng"/>
      <editorialDecl>
        <p>Encoding of this text has followed the recommendations of the LombardPress 1.0.0 guidelines for a diplomatic edition.</p>
      </editorialDecl>
    </encodingDesc>
    <revisionDesc status="draft">
      <listChange>
        <change when="2020-12-01" status="draft" n="0.0.0">
          <p>Created file for the first time.</p>
        </change>
      </listChange>
    </revisionDesc>
  </teiHeader>
  <text xml:lang="la">
    <front>
      <div xml:id="starts-on"/>
    </front>
    <body>
      <div xml:id="kdhaWs-d1e87">
        <head xml:id="kdhaWs-d1e87-Hd1e102">TITULUS III</head>
        <head xml:id="kdhaWs-d1e87-Hd1e105" type="question-title">&gt;DE ELECTIONE ET ELECTI POTESTATE.</head>
        <div xml:id="kdhaWs-d1e87-Dd1e108">
          <head xml:id="kdhaWs-d1e87-Hd1e110">Caput 1</head>
          <p xml:id="kdhaWs-d1e87-d1e113"> Religiosus eligi non potest ad praelaturam non episcopalem alterius religionis vel habitus; si contra fiat, est irritum. H. d. Ioann. Andr. </p>
          <p xml:id="kdhaWs-d1e87-d1e116">
            <ref xml:id="kdhaWs-d1e87-Rd1e118">Clemens V. in concilio Viennensi .</ref>
             Quum rationi non congruat, ut homines disparis professionis vel habitus simul in eisdem monasteriis socientur: prohibemus, ne religiosus aliquis in abbatem vel praelatum alterius
            religionis vel habitus de cetero eligatur. Quodsi secus actum exstiterit: sit eo ipso irritum et inane. Per hoc autem, quin religiosus in episcopum saecularis vel cuiuslibet regularis
            ecclesiae licite possit eligi, non intendimus prohibere. </p>
        </div>
        <div xml:id="kdhaWs-d1e87-Dd1e123">
          <head xml:id="kdhaWs-d1e87-Hd1e125">Caput 1</head>
          <p xml:id="kdhaWs-d1e87-d1e128"> Coetus cardinalium sede vacante iurisdictionem papalem non exercet, nisi in quantum permittit concilium Lugdunense; nec illud vel eius partem alterare
            potest. Ioann. Andr. — </p>
          <p xml:id="kdhaWs-d1e87-d1e131"> §. 1. Officium camerarii vel poenitentiario-rum Papae durat eo mortuo. Qui si deficiant, poterit coetus cardinalium pro tempore vacationis alios subrogare.
            Ioann. Andr. — </p>
          <p xml:id="kdhaWs-d1e87-d1e134"> §. 2. Determinat, dioecesim intelligi id, quod in concilio dicitur de territorio et districtu. Statuit, moriente Papa extra curiam, ipsius electionem fieri
            debere in loco, ubi erat causarum et literarum audientia, licet suspensa; nisi prius ordinatum esset de curia transferenda. Ioann. Andr. — </p>
          <p xml:id="kdhaWs-d1e87-d1e137"> §. 3. Providet casui, quo contingeret cardinales omnes exire conclave. — </p>
          <p xml:id="kdhaWs-d1e87-d1e141"> §. 4. Statuit, cardinales per exceptionem excommunicationis, suspensionis vel interdicti ab electione non repelli. Ioann. Andr. — </p>
          <p xml:id="kdhaWs-d1e87-d1e144"> §. 5. Electos et alios, qui mittere vel ire tenentur ad curiam, adstringit ad id sede vacante. H. d. Ioann. Andr. </p>
          <p xml:id="kdhaWs-d1e87-d1e147">
            <ref xml:id="kdhaWs-d1e87-Rd1e149">Idem.</ref>
             Ne Romani electioni Pontificis indeterminata opinionum diversitas aliquod possit obstaculum vel dilationem afferre: nos, inter cetera praecipue attendentes, quod lex superioris per
            inferiorem tolli non potest, opinionem adstruere, sicut accepimus satagentem, quod constitutio felicis recordationis Gregorii Papae X. praedecessoris nostri, circa electionem praefatam
            edita in concilio Lugdunensi , per coetum cardinalium Romanae ecclesiae ipsa vacante modificari possit, corrigi vel immutari , aut quicquam ei detrahi sive addi, vel dispensari
            quomodolibet circa ipsam seu aliquam eius partem, aut eidem etiam renunciari per eum, tanquam veritati non consonam de fratrum nostrorum consilio reprobamus, irritum nihilominus et inane
            decernentes, quicquid potestatis aut iurisdictionis, ad Romanum, dum vivit, Pontificem pertinentis, (nisi quatenus in constitutione praedicta permittitur,) coetus ipse duxerit eadem
            vacante ecclesia exercendum. </p>
          <p xml:id="kdhaWs-d1e87-d1e153"> §. i. Eo tamen proviso, quod, si eiusdem ecclesiae camerarium, aut maiorem vel aliquos alios ex </p>
          <p xml:id="kdhaWs-d1e87-d1e156"> poenitentiariis, (quorum officium per obitum eiusdem Pontificis nolumus exspirare,) per mortem vel alias deficere quovis modo contingat, valeat idem coetus
            ad tempus vacationis huiusmodi pro numero deficientium, vel ampliori etiam, quantum ad poenitentiarios, si hoc eidem coetui concorditer expedire videbitur, alios subrogare. </p>
          <p xml:id="kdhaWs-d1e87-d1e159"> §. 2. Sane, quum iuxta constitutionem praedictam, Papa extra civitatem, in qua cum sua erat curia, moriente, in civitate, in cuius districtu seu territorio
            moritur, sit regulariter successoris electio celebranda: districtus seu territorii nomine dioecesim hoc casu intelligendam fore censemus, eo tamen adiecto, quod, si, in certo loco causarum
            et literarum apostoli carum audientia remanente, Papam alibi mori contingat, non ibi, sed ubi praedicta fuerit audientia, memorata electio celebretur, etiamsi eadem audientia tempore
            mortis huius vacare noscatur; nisi forsan ante mortem eandem ordinatum esset per Papam de curia transferenda, quo casu servetur provisio constitutionis praedictae. </p>
          <p xml:id="kdhaWs-d1e87-d1e163"> §. 3. Porro, si Romano non electo Pontifice cardinales omnes simul vel successive (quod absit) exire contingeret conclave deputatum eisdem: hi, ad quos
            pertinet exsecutio constitutionis praedictae, illos ex ipsis, quibus infirmitas corporis aut nota debilitas excusationem non dabit, idem conclave, quam cito poterunt, rein-trare
            compellant, poenas in dicta constitutione contentas, nisi hoc fecerint, incursuri. Cardinales autem huiusmodi conclave reintrantes ad electionem iam dictam procedant, et alias
            constitutionem praefatam observent secundum statum, in quo erant in eodem conclavi, quando ipsum, ut praemittitur, exiverunt. </p>
          <p xml:id="kdhaWs-d1e87-d1e166"> §. 4. Ceterum, ut circa electionem praedictam eo magis vitentur dissensiones et schismata, quo minor eligentibus aderit dissidendi facultas: decernimus, ut
            nullus cardinalium cuiuslibet excommunicationis suspensionis aut interdicti praetextu a dicta valeat electione repelli, iuribus aliis circa electionem eandem hactenus editis plene in suo
            robore duraturis. </p>
          <p xml:id="kdhaWs-d1e87-d1e169"> §. 5. Verum, quia tam ex provisis remediis quam ex orationibus ad Deum super huius negotio effundendis, quod breviter huiusmodi celebretur electio,
            praesumendum est probabiliter et sperandum: statuimus, ut electi et alii, qui ex quacunque causa ad sedem apostolicam venire vel mittere sunt adstricti, ad ipsam, quum vacat, ac si non
            vacaret, venire vel mittere teneantur. </p>
        </div>
        <div xml:id="kdhaWs-d1e87-Dd1e173">
          <head xml:id="kdhaWs-d1e87-Hd1e175">Caput 3</head>
          <p xml:id="kdhaWs-d1e87-d1e178"> Primo ponit formam, secundum quam appellans appellationem intimat appellato, ut per ipsam causa beneficialis ad curiam devolvatur. Secundo providet, quum
            appellatus vel ipsius specialis procurator nequit haberi. Tertio providet, quum per metum appellati vel suorum intimatio fieri non potest. Quarto vitiat intimationem aliter factam. Quinto
            prorogat hunc modum intimandi ad alios casus. H. d. Ioann. Andr. </p>
          <p xml:id="kdhaWs-d1e87-d1e181">
            <ref xml:id="kdhaWs-d1e87-Rd1e183">Idem .</ref>
             Causam electionis, postulationis seu provisionis per appellationem, ab ipsa vel occasione ipsius ad sedem apostolicam emissam, tunc demum ad sedem eandem devolvi censemus, quum in
            appellati aut procuratoris eiusdem, in ipsa causa specialiter constituti, praesentia interposita fuerit, aut eorum alteri infra mensem ab interpositione ipsius, vel saltem post lapsum
            eiusdem mensis, (quam cito commode fieri poterit,) legitime intimata, porrecto videlicet sibi sub scriptura authentica vel perlecto illius tenore, et copia modo consimili, si petita
            fuerint , inde facta. Quodsi forsan appellatum abesse, et procuratorem talem non inveniri contingat: in domo, quam ipse appellatus habitare communiter consuevit, vel (si domus eadem in
            remotis exsistat,) in ecclesia cathedrali, in cuius civitate vel dioecesi consistit beneficium, et nihilominus utroque casu in ecclesia vel beneficio, de quo agitur, volumus appellationem
            huiusmodi publicari, ac de ipsa, quandocunque petitum fuerit, copiam modo praemisso fieri appellato. Verum, si propter appellati aut suorum metum vel potentiam intimatio fieri nequeat, (ut
            praefertur:) appellationem eandem in loco aliquo publico sic solenniter volumus publicari, quod ad appellati seu eius procuratoris notitiam possit verisimiliter pervenire. Intimatio vero
            aliter facta omni careat iuris effectu. Nec causa per appellationem eandem ad sedem censeatur devoluta praedictam, nisi ad appellatum eius plena et certa notitia infra tempus praedictum
            aliter pervenisset. Idem quoque in aliis casibus observari volumus, in quibus requiritur intimatio facienda. </p>
        </div>
        <div xml:id="kdhaWs-d1e87-Dd1e189">
          <head xml:id="kdhaWs-d1e87-Hd1e191">Caput 4</head>
          <p xml:id="kdhaWs-d1e87-d1e194"> Decretalis Ut circa locum non habet, quum appellans ius suum vel ecclesiae directe prosequitur, sed quum in formam vel personas opponit crimina vel defectus;
            quorum circumstantias si non specificat, super illis non auditur, etiamsi iuret, illas didicisse de novo. Nec etiam in eadem causa super illis auditur alius non appellans, et prosequens
            commune, non proprium interesse; potest tamen assistere appellanti. Appellans, qui non servat formam, etiamsi appellationi renunciat, per viam querelae non prosequitur obiecta, nec etiam
            alia, nisi in casibus exceptis. Omissio formae licet appellantem a probatione repellat: non tamen infirmat probationem, super his legitime factam adversarii confessione vel aliter. H. d.
            Ioann. Andr. </p>
          <p xml:id="kdhaWs-d1e87-d1e197">
            <ref xml:id="kdhaWs-d1e87-Rd1e199">Idem .</ref>
             Constitutionem „Ut circa,“ editam in concilio Lugdunensi , locum decernimus non habere, quando quae opponuntur directe respiciunt ius ecclesiae vel opponentis personae, sed tantum ubi per
            competitorem vel oppositorem quemlibet appellantem in formam aut personas defectus vel crimina opponuntur. Ceterum quum circa crimina vel defectus debitam circumstantiarum specificationem
            praedictus omittit appellans, non est postmodum in prosecutione negotii super his audiendus, etiamsi circumstantias huiusmodi vel probationes earum per iuramentum asserat ad se pervenisse
            de novo. Sane, si quis, cuius interest, ab electione, postulatione vel provisione duxerit appellandum, opponendo crimina vel defectus, forma dictae constitutionis omissa: eodem postmodum
            appellationem huiusmodi pro-sequente, alius superveniens non appellans contra appellatum in eadem causa principaliter admitti non debet pro interesse communi eosdem articulos prosequendo,
            licet appellanti possit assistere, ne colludat; non tamen ei propter hoc prosecutionem interesse proprii denegamus. Insuper, si appellans ab electione, postulatione vel provisione per viam
            querelae simplicis causam agat, vel eam appellato agente defendat: repellitur ab obiectibus in appellatione sua expressis et aliis, nisi constiterit, ipsum formam servasse praedictam,
            praeterquam in casibus in constitutione praemissa exceptis, etiamsi appellationem suam non prosequatur, nec exhibeat, et illa se asserat nolle uti, dum tamen de ipsa coram iudice fiat
            fides, quia per ipsam ius repellendi eundem adversario est quaesitum. Illis vero constitutionis formae omissio, licet appellantem ab obiectibus in formam electionis vel personas eligentium
            vel electi propositis vel proponendis et eorum facienda probatione repellat; probationem tamen factam super his per adversarii confessionem, vel alias legitime, non infirmat. </p>
        </div>
        <div xml:id="kdhaWs-d1e87-Dd1e204">
          <head xml:id="kdhaWs-d1e87-Hd1e206">Caput 5</head>
          <p xml:id="kdhaWs-d1e87-d1e209"> Sine speciali licentia Papae nullus providere potest ecclesiae cathedrali, clero carenti et populo Christiano. Religiosus per praelatum licentiari non debet,
            ut tali provisioni consentiat. Consentiens, etiamsi fuerit consecratus, priori praelato subiacet, nec in episcopum recipitur, nec ad aliquem honorem promovetur. Quae contra fient irrita
            decernit. Ioann. Andr. </p>
          <p xml:id="kdhaWs-d1e87-d1e212">
            <ref xml:id="kdhaWs-d1e87-Rd1e214">Idem .</ref>
             In plerisque ecclesiis nedum (quod dolentes referimus) praesidio facultatum privatis, sed et clero carentibus et populo Christiano, multos frequenter et religiosos praesertim improvida
            superiorum provisio ad pontificatus assumit honorem, qui nec, ut expediret, prodesse, nec prae-esse, ut deceret, valentes, instabilitate vagationis et mendicitatis opprobrio serenitatem
            pontificalis obnubilant dignitatis. Volentes igitur contra temeritatem tam facientium, quam ut frequentius recipientium provisiones huiusmodi providere, de consilio fratrum nostrorum
            statuimus, ut nullus de cetero, quantacunque dignitate praepollens, nisi speciali super hoc auctoritate sedis apostolicae fulciatur, de pastore provideat cathedrali ecclesiae, sibi
            qualitercunque subiectae, quae clero careat et subditis Christianis, nullusque religiosus a suo unquam quod provisioni tali consentiat, licentietur praelato. Quodsi licentiatus etiam
            huiusmodi provisioni consenserit, et in episcopum se fecerit aut permiserit consecrari: in episcopali nullatenus recipiatur honore, sed in tantae ambitionis poenam sub religionis aut
            monasterii sui praelato semper sic degat humilis iaceatque prostratus, quod nullus eidem in religione sua vel extra ad gradum honoris vel administrationis cuiuslibet sit adscensus. Nos
            enim, quicquid contra praemissa vel aliquod praemissorum contigerit attentari, irritum esse decernimus et inane, contraria quacunque consuetudine non obstante. Sane circa praefatas
            ecclesias praemissa sic specialiter providenda decernimus , quod circa provisionem quarumlibet aliarum facultatem superiorum nec coarctare intendimus, nec ultra iuris communis limites
            ampliare. </p>
        </div>
        <div xml:id="kdhaWs-d1e87-Dd1e219">
          <head xml:id="kdhaWs-d1e87-Hd1e221">Caput 6</head>
          <p xml:id="kdhaWs-d1e87-d1e224"> Capitulum Quorundam quoad discordiam et minoritatem numeri, intelligitur quoad voces facti, non secundum iuris fictionem. II. d. Ioann. Andr. </p>
          <p xml:id="kdhaWs-d1e87-d1e227">
            <ref xml:id="kdhaWs-d1e87-Rd1e229">Idem.</ref>
             Quod circa religiosorum electiones super discordia et minoritate numeri Bonifaciana constitutione cavetur, de discordia et numeri minoritate, quae in facto, non in fictione vel iuris
            effectu consistuntdebere intelligi declaramus. </p>
        </div>
        <div xml:id="kdhaWs-d1e87-Dd1e234">
          <head xml:id="kdhaWs-d1e87-Hd1e236">Caput 7</head>
          <p xml:id="kdhaWs-d1e87-d1e239"> Emolumentum ex iurisdictione, sigillo curiae vel alias pertinens ad praelatum Cathedralis ecclesiae vel collegiatae, ea vacante, non obstante consuetudine,
            deductis expensis reservandum est successori, nisi tunc certae dignitati competat iurisdictio cum ipsius emolumento. Ioann. Andr. </p>
          <p xml:id="kdhaWs-d1e87-d1e242">
            <ref xml:id="kdhaWs-d1e87-Rd1e244">Idem.</ref>
             Statutum super bonis, a praelatis cathedralium regularium et collegiatarum ecclesiarum dimissis, aut obvenientibus tempore vacationis earum, futuris successoribus fideliter reservandis
            editum, locum declaramus habere in omni emolumento, quod provenit ex iurisdictione, et sigillo curiae ecclesiasticae vel saecularis aut alias undecunque, quod ad praelatos, ecclesiis non
            vacantibus, pertineret, consuetudine qualibet contraria non obstante, ita tamen, quod in istis et similibus rationabiles deducantur expensae. Ceterum ad singulares personas, ad quas
            ratione dignitatum, quas obtinent, iurisdictio cum eius emolumento devolvitur sede vacante, de consuetudine, privilegio vel iure alio speciali nolumus praesentem constitutionem extendi.
          </p>
        </div>
        <div xml:id="kdhaWs-d1e87-Dd1e249">
          <head xml:id="kdhaWs-d1e87-Hd1e251">Caput 8</head>
          <p xml:id="kdhaWs-d1e87-d1e254"> Concessio licentiae generalis, religioso de consentiendo electioni factae vel fiendae, non valet. Ioann. de Imol. </p>
          <p xml:id="kdhaWs-d1e87-d1e257">
            <ref xml:id="kdhaWs-d1e87-Rd1e259">Idem.</ref>
             Quum concessa religioso a superiore suo licentia, ut electioni vel provisioni, si quam de ipso contigerit fieri, suum dare possit assensum, ambitionis vitio viam paret; nullius eam
            exsistere volumus firmitatis. </p>
        </div>
      </div>
    </body>
  </text>
</TEI>
